হলে থাকার জন্য ছাত্রলীগের পদ নেওয়াকে কৌশল অবলম্বন বলছেন পাবিপ্রবি শাখা জিয়া সাইবার ফোর্সের আহ্বায়ক রফিকুল ইসলাম।

জিয়া সাইবার ফোর্সের (জেসিএফ) পাবনা বিজ্ঞান ও প্রযুক্তি বিশ্ববিদ্যালয় (পাবিপ্রবি) শাখার ১৩ সদস্য বিশিষ্ট আহ্বায়ক কমিটি গঠন করেছে। নতুন এ কমিটিতে ১৩ সদস্যের মধ্যে পাঁচজনই নিষিদ্ধ সংগঠন ছাত্রলীগের পাবিপ্রবি শাখার সক্রিয় নেতাকর্মী।

ছাত্রলীগের নেতাকর্মী সংযুক্তের ব্যাপারে জানতে চায়লে নবগঠিত কমিটির আহ্বায়ক রফিকুল ইসলাম বকুল বলেন, "আমি যতটুকু খোঁজখবর নিয়েছি তাতে ওরা যে ছাত্রলীগ করত সে রকম কোনো তথ্য পাইনি। আর আশিকের বিষয় হলো ও আমার এলাকারই। ওর পরিবার বিএনপির রাজনীতির সঙ্গে যুক্ত। ক্যাম্পাসে হলে থাকার জন্য ও হয়তো এতদিন কৌশল অবলম্বন করেছে।"

এনিওয়ে, আশিক পাবিপ্রবি শাখা ছাত্রলীগের মানবিক ও সামাজিক বিজ্ঞান অনুষদের ক্রীড়া সম্পাদক।

- তাওসিফ মাহমুদ (ডেইলি ক্যাম্পাস)
