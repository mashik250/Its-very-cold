নয়া দিগন্তের মত একটি প্রথম সারির পত্রিকার মান দেখে দূ:খ লাগে। সাম্প্রতিক সময়ে আমার সম্পর্কে ভুল তথ্য উনারা দিয়েই যাচ্ছেন। (১) আমি ৭ই আগষ্ট মুক্তি পেলেও উনারা ৬ই আগষ্ট লিখেছিলেন।
(২) আমার বাবা-মা এর ৬ ছেলের (কোন মেয়ে নেই) মধ্যে আমি চতুর্থ হলেও উনারা আমাকে "মেজো" ছেলে হিসেবে প্রচার করছেন।(৩) সবচেয়ে দূ:খজনক এবং ক্ষমার অযোগ্য হলো, কয়েক ঘন্টা আগে দেয়া আমার একটা ফেসবুক স্ট্যাটাস উনারা অনলাইন ভার্সনে প্রকাশ করেছেন। সেখানে উনারা আমাকে সাবেক ব্রিগেডিয়ার জেনারেল উল্লেখ করেছেন। বিস্ময়কর!  বাংলাদেশের ইতিহাসের অন্যতম সাড়া জাগানো একটি সংবাদ গত ২৬ ডিসেম্বর ২০২৪ এ সকল গণমাধ্যমে প্রকাশিত হয়েছে, যার মাধ্যমে ২০০৯ সালে ফ্যাসিবাদ আওয়ামী সরকার কতৃক বিনা অপরাধে, বিনা অভিযোগে, বিনা তদন্তে, বিনা বিচারে কেবলমাত্র অধ্যাপক গোলাম আযম এর ছেলে হওয়ার "অপরাধে" আমার প্রায় ত্রিশ বছরের  বর্ণাঢ্য সামরিক জীবন শেষে ন্যাক্কারজনকভাবে আমাকে বরখাস্তের যে আদেশ প্রদান করা হয়েছিল তা বাতিল করে ২৪ জুন ২০০৯ থেকে আমাকে অবসর দেয়া হয়। এই সংবাদ নয়া দিগন্তেও প্রকাশিত হয়েছে। অথচ, আজকের অনলাইন ভার্সনে তারা আমাকে অব: উল্লেখ না করে "সাবেক" উল্লেখ করেছেন! এ ধরণের নিম্ন মানের সাংবাদিকতা নয়া দিগন্তের কাছে কাম্য নয়। পত্রিকা কর্তৃপক্ষ এ ব্যাপারে সংশোধন দিয়ে দূ:খ প্রকাশ করে বিজ্ঞপ্তি প্রকাশ করবেন বলে আশা করি। ভবিষ্যতে কর্তৃপক্ষ আরো বেশি দায়িত্বশীলতার পরিচয় দিবেন বলে আশা করি।
- আব্দুল্লাহিল আমান আযমী
